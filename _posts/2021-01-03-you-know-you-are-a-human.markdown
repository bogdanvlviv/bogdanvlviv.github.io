---
layout: post
lang: "uk"
title: "Ти знаєш, що ти - людина"
author: "bogdanvlviv"
date: 2021-01-03 19:19:42 +0200
categories: posts
permalink: /:categories/:title.html
---

Ти знаєш, що ти - людина.<br/>
Ти знаєш про це чи ні?<br/>
Усмішка твоя - єдина,<br/>
Мука твоя - єдина,<br/>
Очі твої - одні.<br/>

Більше тебе не буде.<br/>
Завтра на цій землі<br/>
Інші ходитимуть люди,<br/>
Інші кохатимуть люди -<br/>
Добрі, ласкаві й злі.<br/>

Сьогодні усе для тебе -<br/>
Озера, гаї, степи.<br/>
І жити спішити треба,<br/>
Кохати спішити треба -<br/>
Гляди ж не проспи!<br/>

Бо ти на землі - людина,<br/>
І хочеш того чи ні -<br/>
Усмішка твоя - єдина,<br/>
Мука твоя - єдина,<br/>
Очі твої - одні.<br/>

> 1962, Василь Симоненко
